---
title: Things
---

<p><a href='http://www.stefanorodighiero.net/blog/wp-content/uploads/2008/03/things.png'><img src="http://www.stefanorodighiero.net/blog/wp-content/uploads/2008/03/things.png" alt="" title="things" width="94" height="110" class="alignnone size-full attachment wp-att-13" /></a><br />
In questi giorni sto usando parecchio <a href="http://culturedcode.com/things/">Things</a>, un'applicazione per Macintosh per il task management al momento in beta. Secondo me è molto indovinata, per un po' di motivi:</p>
<ul>
<li>L'interfaccia è pensata bene, e benchè manchino ancora alcune cose comode, si raggiunge ogni cosa rapidamente.</li>
<li>Gli attributi legati a ciascun task sono sufficienti per organizzare il lavoro tipico (almeno, a me non vanno stretti): si possono organizzare i task per progetto, task e progetti si possono a loro volta organizzare per area di responsabilità. Ad ogni task sono associabili dei tag, e l'interfaccia consente di usarli per scremare rapidamente la lista delle cose da fare. Il punto quando si usano programmi di questo genere è la concentrazione sul singolo punto, senza essere soverchiati da troppe informazioni, e al tempo stesso senza perdere la possibilità di passare rapidamente alla vista generale.</li>
<li>In qualunque momento, e con il focus su qualunque altra applicazione, è possibile richiamare una finestra dalla quale aggiungere un task alla propria lista. È veloce, non è intrusivo, e si infila perfettamente nel flusso di lavoro di tutti i giorni, per il quale tipicamente si usano tanti programmi contemporaneamente. Bravi.<br />
<a href='http://www.stefanorodighiero.net/blog/wp-content/uploads/2008/03/things-hud.png'><img src="http://www.stefanorodighiero.net/blog/wp-content/uploads/2008/03/things-hud-300x90.png" alt="" title="things-hud" width="300" height="90" class="alignnone size-medium attachment wp-att-15" /></a>
</li>
<li>I dati vengono memorizzati in formato XML. Oltre all'ovvio vantaggio di non perdere nulla se un domani si decide di cambiare programma, mi aspetto che questa caratteristica porti ad un proliferare di utility di terze parti per fare qualcosa di ancora più utile con i dati prodotti con questo software. Ad esempio sto pensando ad uno script che trasformi l'XML in una pagina web da mostrare ai propri colleghi e collaboratori: una pagina che dica "ho fatto questo, manca quest'altro".</li>
<li>Si integra con l'address book, e permette di memorizzare un task assegnandolo ad uno dei propri contatti. Non esiste una vera e propria funzionalità di comunicazione, ma è comunque utile per mantenere aggiornata la propria visione di "chi deve fare cosa".</li>
</ul>
<p>Tra le cose che mi piacerebbero per le future versioni, la possibilità di organizzare i task gerarchicamente (cosa fattibile tutto sommato con i progetti, ma fatta questa considerazione sono al punto di prima, e sento il desiderio di organizzare gerarchicamente i progetti).</p>

